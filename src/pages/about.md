---
layout: ../layouts/BlogLayout.astro
title: "About this website"
author: "Peerapon Boonkaweenapanon"
date: "18 Jan 2025"
# thumbnail: "https://prpb-web-bucket.s3.ap-southeast-1.amazonaws.com/thumbnail.png"
---

PRPB เป็นเว็บไซต์ที่ผมจะนำความรู้เกี่ยวกับ AWS ที่ผมได้เรียนรู้มาเขียนสรุปเป็นบทความแล้วนำมาลงเอาไว้ครับ
และด้วยความที่ PRPB นี้เป็นเว็บไซต์ที่ผมทำคนเดียว ดังนั้นเนื้อหาของบทความที่จะนำมาลงก็จะขึ้นอยู่กับตัวผมเป็นหลักเลยว่า ณ ตอนนั้นกำลังสนใจเรียนเรื่องอะไรอยู่

เว็บไซต์ PRPB นี้ผมทำขึ้นมาด้วยเหตุผล 2 อย่าง

### 1. เพื่อแบ่งปันความรู้ให้กับผู้ใช้ AWS คนอื่น ๆ

นี่อาจจะเป็นแค่ความคิดของผมคนเดียวก็ได้ แต่ผมรู้สึกว่าเทคโนโลยี cloud ยังไม่เป็นที่แพร่หลายในไทยมากซักเท่าไหร่

เวลาที่ผมค้น google เพื่อหาข้อมูลเกี่ยวกับ AWS ผลลัพธ์ส่วนใหญ่ที่ผมเจอมักจะเป็นบทความหรือวิดีโอภาษาอังกฤษหรือไม่ก็ญี่ปุ่น น้อยมากที่จะเจอภาษาไทย (ส่วน cloud ของเจ้าอื่นผมยังไม่เคยได้ลองใช้ก็เลยไม่ทราบ ตรงนี้ต้องขออภัยด้วยครับ) ผมจึงคิดว่าอย่างน้อยก็อยากให้บทความที่ลงในเว็บนี้ได้เป็นส่วนหนึ่งของ resource ภาษาไทย เพื่อขยาย community ของผู้ใช้ AWS ในไทยออกไปอีกสักนิดนึงก็ยังดีครับ

แล้วก็ ถ้าเป็นไปได้ผมก็จะพยายามเขียนบทความในหัวข้อที่ยังไม่มีใครเขียนหรือมีอยู่น้อยมาก ซึ่งถ้าใครมีหัวข้ออะไรที่อยากให้ผมเขียนเป็นบทความก็สามารถแจ้งเข้ามาได้ผ่านช่องทางติดต่อที่ผมวางไว้ตรง header (หรือเมนูด้านล่าง ถ้าใช้เวอร์ชันมือถือ) ได้เลยครับ

### 2. เป็นเสมือนกับ memo ไว้ให้ตัวเองในอนาคตอ่าน

การทำงานเป็น software engineer (ไม่ว่าจะ frontend, backend, full-stack, devops, ฯลฯ) มีสิ่งที่หลีกเลี่ยงไม่ได้อยู่อย่างหนึ่งก็คือการ "ได้หน้าลืมหลัง" ความรู้อะไรที่เราเคยเรียนมา ถ้าไม่ได้ใช้ไปซักระยะเวลาหนึ่งก็จะลืม ผมไม่แน่ใจว่าเรื่องนี้เกิดขึ้นกับคนอื่น ๆ หรือเปล่า แต่อย่างน้อยมันก็เกิดขึ้นกับผมครับ

ผมจึงเลือกที่จะจดบันทึกความรู้ที่เรามีอยู่ ณ เวลานั้น ๆ เอาไว้ในรูปแบบของบทความ เผื่อว่าสักวันหนึ่งในอนาคตเมื่อผมมีความจำเป็นจะต้องใช้ความรู้เหล่านี้อีกครั้ง อย่างน้อยผมก็จะมีเว็บไซต์นี้เป็นแหล่งข้อมูลที่พึ่งพาได้ (สำหรับผม ส่วนสำหรับคนอื่นด้วยหรือเปล่าอันนี้ก็ไม่แน่ใจเหมือนกัน) ครับ

---

อย่างที่บอกไปเบื้องต้นว่าเนื้อหาในบทความที่นำมาลงนั้นจะมาจากเรื่องต่าง ๆ ที่ผมได้เรียนรู้มา ดังนั้นจึงมีโอกาสที่เนื้อหาในบทความที่เผยแพร่จะมีข้อผิดพลาดหรือเป็นข้อมูลเก่าอยู่บ้าง ซึ่งผมก็จะพยายามให้เกิดเรื่องแบบนี้น้อยที่สุดครับ แต่ถ้าหากมีท่านใดเข้ามาอ่านบทความของผมและเห็นว่ามีจุดที่ข้อมูลไม่ถูกต้องอยู่ สามารถแจ้งเข้ามาให้ผมทำการแก้ไขได้นะครับ ผมจะรู้สึกขอบคุณมาก ๆ เลยครับ ผมยินดีจะแก้ไขทั้งความรู้ความเข้าใจที่ตัวเองมีอยู่ และเนื้อหาในบทความที่เผยแพร่ออกไปให้ถูกต้องตามคำแนะนำของทุก ๆ ท่านครับ
